<!DOCTYPE html>
<html lang="en">
<head>
    <meta charset="UTF-8">
    <title>Rapport</title>
    <style>

@media print {
/* Setting content width, unsetting floats and margins */
/* Attention: the classes and IDs vary from theme to theme. Thus, set own classes here */
#content,#page {
width: 100%;
margin: 0;
float: none;
}
/** Setting margins */
@page { margin: 1.5cm }

body {
font: 12pt Georgia, "Times New Roman", Times, serif;
line-height: 1.3;
background: #fff !important;
color: #000;
}
h1 {
font-size: 24pt;

}
h2, h3, h4 {
font-size: 14pt;
margin-top: 25px;
}

.titlebox{
    margin-top: 4cm;
    text-align: center;
}}
.groupbox {
    text-align: left;
    margin-top: 3cm;
}
.pagebreak {
  page-break-before: always;
}
    </style>
</head>
<body>
<img src="{{url_for('static', filename='assets/gu_logga.png')}}" style="width:25%">
<div class="titlebox">
    <h1>Rapport Informationssäkerhetsklimat</h1>
    <h2>resultat från enkätundersökning</h2>
</div>
<div class="groupbox">
    <h2>{{data.group_name}}</h2>
</div>

<p class="pagebreak">
Du har deltagit i en enkätundersökning av informationssäkerhetsklimatet vid din arbetsplats. Enkätundersökningen baseras på ett verktyg som utvecklades inom forskningsprojektet ”Informationssäkerhetskultur i praktiken”. Detta är en rapport av resultaten av enkätundersökningen. I rapporten jämförs resultaten för din arbetsgrupp med motsvarande resultat för ett representativt urval av tjänstepersoner i svenskt arbetsliv inom såväl privat som offentlig sektor. Rapporten kan utgöra underlag för att förbättra informationssäkerheten vid arbetsplatsen.
</p>
<h4>Vi mäter informationssäkerhetsklimat – men vad är det?</h4>
<p>Informationssäkerhetskulturen är svår att mäta, men den ger avtryck i sådant som är mätbart. Det går att registrera olika uttryck för kulturen genom att i en enkät fråga anställda om hur man uppfattar vissa konkreta företeelser; hur chefer och arbetskamrater ”brukar” göra i olika situationer, och hur man därför uppfattar ”att det är” på arbetsplatsen. Man kan på så sätt fånga upp en gemensam tolkning avseende policy, procedurer och praktik i relation till informationssäkerhet på arbetsplatsen. Detta kallar vi informationssäkerhetsklimat. Den som besvarar enkäten är alltså en rapportör av generella förhållningssätt och ageranden i relation till informationssäkerhet på sin arbetsplats och rapporterar om sin iakttagelse av fenomenet ifråga. Det är alltså inte den svarandes personliga åsikt eller inställning till informationssäkerhet som efterfrågas, utan en beskrivning av hur personen uppfattar dessa gemensamma förhållanden. Syftet är att förstå hur man uppfattar dels ledningens förhållningssätt, dels arbetsgruppens förhållningssätt till informationssäkerhet.
I ett tidigare forskningsprojekt har vår forskargrupp utvecklat ett enkätinstrument för att mäta informationssäkerhetsklimat. Instrumentet, ”Information Security Climate Questionnaire” (INSECQ), prövades i en stor nationell studie och befanns på ett bra sätt kunna mäta informationssäkerhetsklimatet. Resultatet visade på betydande skillnader mellan olika typer av organisationer. Mätningarna visade också att det fanns ett samband mellan informationssäkerhetsklimatet och de anställdas informationssäkerhetsbeteenden. Informationssäkerhetsklimatet är alltså en indikator för informationssäkerheten i en organisation.
</p>
<h4>Aspekter av informationssäkerhetsklimatet</h4>
<p>INSECQ omfattar sju delaspekter av informationssäkerhetsklimatet. Nedan beskrivs klimataspekterna tillsammans med exempel på påståenden som används för att fånga respektive delaspekt. Därefter följer diagram som redovisar resultaten.</p>
<p>
    <em>Delaspekter som handlar om ledningens förhållningssätt till informationssäkerhet</em>
</p>
    <ul>
        <li><em>Ledningens prioritet av informationssäkerhet.</em> Frågorna avser iakttagelser av ledningens agerande i situationer där frågor om informationssäkerhet aktualiseras i arbetet, speciellt när informationssäkerhet står i konflikt med något annat värde i organisationen. Det handlar om huruvida ledningen reagerar när någon slarvar med informationssäkerheten; om brister i informationssäkerheten som uppmärksammas korrigeras omedelbart; och om ledningen visar uppskattning gentemot den som är noga med informationssäkerheten. Exempelfråga: ”På den här arbetsplatsen visar ledningen uppskattning om man är noga med informationssäkerheten, även om det innebär att arbetet fördröjs”.</li>
        <li><em>Ledningens involvering av medarbetare.</em> Medarbetarnas iakttagelser av om ledningen bjuder in medarbetare i arbetet med att utforma informationssäkerhetsbestämmelser; om ledningen lyssnar på medarbetares synpunkter innan de fattar beslut om informationssäkerhetsbestämmelser; och om man uppfattar att ledningen är angelägen om att utforma informationssäkerhetsbestämmelser som fungerar i praktiken. Exempel: ”Ledningen uppmuntrar medarbetarna att delta i utformningen av informationssäkerhetsbestämmelser”.</li>
        <li><em>Ledningens rättvisa i hantering av avvikelser </em> Iakttagelser av hur ledningen agerar i samband med informationssäkerhetsavvikelser; huruvida ledningen lyssnar på medarbetare som varit inblandade i sådana avvikelser; om ledningen söker orsaker i rutiner och system snarare än lägger skulden på enskilda personer; och om den som påtalar brister kan göra det utan att riskera att själv råka illa ut. Exempel: ”Ledningen söker orsaker i rutiner och system, inte skyldiga personer, när en informationssäkerhetsavvikelse inträffar”.</li>
    </ul>
<p><em>Delaspekter som handlar om arbetsgruppens förhållningssätt till informationssäkerhet</em></p>
<ul>
    <li><em>Arbetsgruppens engagemang i informationssäkerhet.</em> Iakttagelser av förhållningssätt till informationssäkerhet i den arbetsgrupp man tillhör. Frågorna handlar om ifall man tar gemensamt ansvar för att bestämmelser upprätthålls och att man påminner varandra om någon missar något; och om man har låg acceptans för avsteg och slarv med informationssäkerheten. Exempel: ”I den här arbetsgruppen tar man gemensamt ansvar för att informationssäkerhetsbestämmelserna upprätthålls”.</li>
    <li><em>Arbetsgruppens lärande om informationssäkerhet.</em> Iakttagelser av förhållningssätt till lärande och utveckling kring informationssäkerhet i arbetsgruppen. Frågorna rör om man talar öppet om informationssäkerhet; tar varandras synpunkter och förslag på allvar; och lär av erfarenheter och försöker finna lösningar om någon ser en brist. Exempel: ”I den här arbetsgruppen lär man av sina erfarenheter för att förebygga informationssäkerhetsavvikelser”.</li>
    <li><em>Regellegitimitet i arbetsgruppen.</em> Iakttagelser av förhållningssätt till regler och bestämmelser om informationssäkerhet i arbetsgruppen; huruvida  man tycker att reglerna är betydelsefulla för att åstadkomma hög informationssäkerhet och inte bara finns för syns skull; om man accepterar ett visst besvär som reglerna åstadkommer för att man tror på nyttan; och om man accepterar arbetskamrater som är noga med att följa bestämmelserna. Exempel: ”I den här arbetsgruppen anser man att det bästa sättet att skapa hög informationssäkerhet är genom tydliga informations-säkerhetsbestämmelser”.</li>
    <li><em>Arbetsgruppens hotbild.</em> Iakttagelser av arbetsgruppens inställning till hotbilden mot informationen. Frågorna rör om man är överens i arbetsgruppen om att det finns en verklig hotbild; om man anser att det finns risk för dataintrång; och om man behöver vara vaksam även mot oväntade och nya hot mot informationen. Exempel: ”I den här arbetsgruppen är man överens om att det finns en verklig hotbild mot våra IT-system”.</li>
</ul>
<h4 class="pagebreak">Era resultat</h4>
<p>Diagrammet nedan visar hur informationssäkerhetsklimatet för er arbetsgrupp förhåller sig till resultaten för ett representativt urval tjänstepersoner i svenskt arbetsliv, i såväl privat som offentlig sektor. Enkätfrågorna besvarades på en sexgradig skala med svarsalternativen ”Stämmer inte alls” till ”Stämmer fullständigt”. För att underlätta tolkningen av resultaten har vi normerat resultaten i förhållande till det representativa urvalet av tjänstepersoner i Sverige, som har värdet 100. Diagrammet visar alltså i vilken utsträckning er arbetsgrupp avviker positivt (högre medelvärde än 100) eller negativt (lägre medelvärde än 100) jämfört med normgruppen. Höga tal indikerar ett bra informationssäkerhetsklimat och låga siffror ett sämre sådant.
Det finns även en kolumn i tabellen som visar samstämmigheten i svaren. När det är en levande fråga som diskuteras mycket på arbetsplatsen brukar det resultera i en hög samstämmighet. Omvänt så kan en låg samstämmighet tyda på att ämnet inte diskuteras så mycket. Vid låg samstämmighet eller låg svarsfrekvens så behöver resultatet tolkas med försiktighet.
</p>
<h4>Resultat för {{data.group_name}} jämfört ett representativt urval tjänstepersoner i Sverige </h4>
<p>Antal svarande: {{data.respondents}}</p>
<table>
    <thead>
    <tr>
        <th>Förkortning</th>
        <th>Dimension av informationssäkerhetsklimat</th>
        <th>{{data.group_name}}</th>
        <th>Grad av samstämmighet</th>
    </tr>
    </thead>
    <tbody>

    </tbody>
</table>
<em>Not: Skalan är satt så att medelvärdet för tjänstepersoner i Sverige (riksurvalet) är 100</em>
</body>
</html>